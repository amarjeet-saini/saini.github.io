## Salinger - Kto chytá v žite

„Říkal jsem, že ne, že nebudeme moct jet na žádný úžasný místo, až vyštuduju.
Sedíš si na uších.
To už pak bude docela něco jinýho.
Budeme muset sjíždět s kuframa a se všema krámama vejtahem.
Budeme muset všem zatelefonovat a s každým se rozloučit a každýmu poslat lístek z každýho hotelu a tak.
A já budu pracovat v nějaký kanceláři a vydělávat moře prachů a jezdit do zaměstnání taxíkem a autobusem po Madison Avenue a číst noviny a hrát od rána do večera bridž a chodit do kina a dívat se na moře stupidních krátkejch filmů a ‚Příštích programů‘ a tejdeníků.
Tejdeníky!
Pane bože na nebesích.
Věčně v nich jsou nějaký pitomý dostihy a nějaká madam, jak rozbíjí láhev o loď, a nějakej šimpanz v kalhotkách, co jezdí na nějakým pitomým kole.
To už pak vůbec nebude to.
Ty vůbec nechápeš, co myslím.“
