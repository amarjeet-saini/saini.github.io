## Ward - Jozef Tiso

Tisova osobnosť sa vyznačovala oddanosťou, ctižiadostivosťou a mravnou istotou.
Vyhlasoval, a nie bezdôvodne, že žil v službe cirkvi a národu.
Bol hlboko veriaci, katolícke rituály boli jeho najviac cenenými životnými návykmi.
Bol neúnavný a často sa dal na nevďačnú drinu v prospech - staral sa napríklad o bánovské financie, hoci mal dôležitejšiu prácu.
V jeho dobrovoľníctve však nešlo len o službu iným, ale aj o víťazenie.
Bol rodeným politikom, vynikal v organizovaní, bojoch o pozície, ako aj schopnosťou preľstiť súpera.
Tiso vedel majstrovsky zaujať stredovú pozíciu, presvedčiť strany stojace proti sebe, že k nim patrí, a obrátiť metódy svojich protivníkov proti nim samým.
Zanietenie a vášeň, s akými sa venoval politike, boli prejavom jeho ctižiadosti.
Stúpal nahor po vzdelávacom, cirkevnom i politickom rebríčku.
Nakoniec pretvoril sám seba na stelesnenie slovenskej štátnosti a dokonca bojoval o večný úrad mučeníka.
Keďže si cenil sám seba ako kňaza a politika, bol citlivý na svoju dôstojnosť a autoritu a často vybuchol, keď narazil na odpor.
Škoda, že nevedel lepšie komunikovať s protivníkmi.
Aj keď bol nesmierne inteligentný, chýbala mu originalita a zvedavosť učenca.
Rozumové argumenty boli preňho len taktikou, ako presadiť "pravdu".
Zrejme si myslel, že riešením pre Slovákov je, aby boli jednoducho takí dobrí ako on: "Buďme... gardistami typu sv. Jozefa!"
Keď ľudia nenaslaedovlai jeho vzor, chápal to ako tragédiu nepoddajnej slobodnej vôle, odvrátenie sa od liečivého betlehemského svetla.


###### 2019