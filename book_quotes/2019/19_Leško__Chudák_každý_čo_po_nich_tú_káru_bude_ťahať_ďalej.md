## Leško - Chudák každý čo po nich tú káru bude ťahať ďalej

Obávam sa, že sme v stave akejsi tichej, nevyslovenej krízy.
A že ako v každej kríze sú tu dve možnosti: buď povedie k zlepšeniu alebo k ešte výraznejšiemu zhoršeniu situácie.
Nemyslím si, že sme v stave, keď by sme si mohli dovoliť spochybňovať samotné základy usporiadania republiky.
Nikto si nemôže povedať, že sa po dvadsiatich piatich rokoch naplnil slogan Fedora Gála, že víťazstvo je definitívne naše.
Že môžeme byť sami so sebou spokojní a hovieť si v najlepšom z možných svetov.
Pripadá mi to tak, akoby sme znovu prichádzali k bodu, keď sa to bude opäť lámať.
Keby sa v základoch otriasol koncept Európskej únie, nevidím v rámci slovenskej spoločnosti dostatočnú väčšinu, ktorá by garantovala, že sa dokážeme ubrániť zvrhlým tendenciám.
Pripadá mi to po dvadsiatich piatich rokoch dosť smutné.
