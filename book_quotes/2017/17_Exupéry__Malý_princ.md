## Exupéry - Malý princ

"Čo tu robíš?" spýtal sa pijana, ktorý mlčky sedel pred radom prázdnych a radom plných fliaš.
"Pijem." odvetil smutno pijan.
"A prečo piješ?" spýtal sa malý princ.
"Aby som zabudol." povedal pijan.
"Aby si zabudol na čo?" vyzvedal malý princ a už-už ho začal ľutovať.
"Aby som zabudol, že sa hanbím." priznal sa pijan a sklonil hlavu.
"A prečo sa hanbíš?" vypytoval sa neodbytne malý princ, pretože by mu rád pomohol.
"Hanbím sa, že pijem!" povedal pijan a odmlčal sa.
A malý princ celý zmätený odišiel.
Dospelí sú naozaj veľmi, veľmi čudní, vravel si cestou v duchu.
