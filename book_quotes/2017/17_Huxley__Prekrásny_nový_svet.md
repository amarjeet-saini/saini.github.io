## Huxley - Prekrásny nový svet

Stroj beží, beží, musí bežať - stále.
Keď sa zastaví, je to smrť.
Miliarda ludí sa hemžila po zemskej kôre.
Kolesá sa začali točiť. O sto päťdesiat rokov neskôr ich boli na zemi už dve miliardy.
Všetky kolesá stáť!
Po sto päťdesiatych týždňoch ich tu ostáva len miliarda; ostatných tisíc krát tisíc krát tisíc mužov a žien zašlo hladom.

Kolesá sa musia vytrvalo točiť, ale k tomu musia byť obsluhované.
Obsluhové ľudmi, ktorí stoja v živote tak pevne, ako sedia kolesá na svojých osiach; ľuďmi s jasnými hlavami, poslušnými, utvrdenými v spokojnosti.

Pokiaľ nariekajú 'Moje dieťatko, moja mamička, moje všetko', pokiaľ stenajú 'Ja biedny hriešnik, môj strašný Bože!', pokiaľ kričia bolesťou, blúznia v horúčke, plačú nad svojou starobou a chudobou - ako môžu obsluhovať kolesá?
A keď nemôžu obsluhovať kolesá...
Tisíc krát tisíc mŕtvol sa ťažko pochováva a spaľuje.


