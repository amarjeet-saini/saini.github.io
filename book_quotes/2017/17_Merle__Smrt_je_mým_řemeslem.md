## Merle - Smrt je mým řemeslem

„Prokázal jsem horlivost a iniciativu při plnění rozkazů, ale neudělal jsem nic, abych takové rozkazy vyvolal.“ 
„A udělal jste něco, abyste se zbavil té hrůzné funkce?“ 
„Dřív než mě reichsführer pověřil provedením likvidace židů, požádal jsem o přidělení na frontu.“ 
„A později?“ 
„Potom už to nepřipadalo v úvahu. Vypadal bych, jako bych se chtěl vyhnout úkolu.“ 
„To tedy znamená, že se vám váš úkol líbil?“ 
Moje odpověď byla jasná: 
„Vůbec ne. Vůbec se mi nelíbil.“ 
Prokurátor se odmlčel, podíval se mně do očí, rozpřáhl ruce a zeptal se: 
„Můžete nám tedy říct, co jste si o tom myslel. Jak jste pohlížel na takový úkol?“ 
Zavládlo ticho. Oči všech byly na mě upřeny, já jsem se na okamžik zamyslel a pak jsem odpověděl: 
„Byla to protivná práce.“ 
Prokurátor spustil ruce a v sále to znovu zahučelo. 


###### 2017