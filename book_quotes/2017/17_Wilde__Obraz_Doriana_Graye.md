## Wilde - Obraz Doriana Graye

"Nic takového jako dobrý vliv neexistuje, pane Grayi. 
 Každý vliv je memorální - nemorální z vědeckého stanoviska." 

"Proč?"

"Protože  ovlivnit  někoho  znamená  dát  mu  svou  vlastní  duši.
 Ten člověk  pak  nemyslí svými vrozenými myšlenkami a nehoří svými vrozenými vášněmi.
 Jeho ctnosti, to už nejsou jeho pravé ctnosti.
 Jeho hříchy - je-li vůbec něco takového jako hřích - jsou vypůjčené.
 Ten člověk  se  stává  ozvěnou  hudby  někoho  jiného,  hercem  role, jež  nebyla  napsána  pro  něho.
 Účelem  života  je  rozvoj  vlastní  osobnosti.
 Každý z  nás  má  dokonale  uplatnit  svou  vlastní povahu, proto jsme na světě.
 Ale člověk má dneska sám ze sebe strach.
 Zapomněl na nejvyšší ze všech povinností, na povinnost k sobě samému.
 Je ovšem dobročinný; sytí hladové a odívá žebráky.
 Ale  jeho  vlastní  duše  je  lačná  a  nahá.
 Z  našeho pokolení vymizela odvaha.
 Možná, že jsme ji ani nikdy doopravdy neměli.
 Hrůza ze společnosti, což je základ mravnosti, a hrůza z Boha, což je tajemství náboženství, - to dvojí nás ovládá."
