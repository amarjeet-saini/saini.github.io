## Hesse - Siddhártha

"Ani na okamžik jsem nepochyboval, že jsi Buddha, že jsi dosáhl cíle, toho nejvyššího, za nímž putuje tolik tisíc bráhmanu a jejich synu.
 Nalezl jsi vykoupení ze smrti, došel jsi k němu vlastním hledánim, vlastní cestou, myšlenkami, meditací, poznáním, osvícením.
 Nedošel jsi k němu skrze nauku!
 A to je má myšlenka a tu si myslím, ó Vznešený, že nikdo nebude vykoupen skrze nauku.
 Nikomu, ó ctihodný, nedokážeš říci a sdělit slovy a naukou, co se stalo s tebou ve chvíli tvého osvícení!
 Mnoho toho obsahuje učení osvíceného Buddhy a mnohé lidi učí, jak žít spravedlivě a vystříhat se zla.
 Jedno ale toto jasné a uctyhodné učení neobsahuje: neobsahuje tajemství toho, co Vznešený zakusil sám, jediný mezi státisíci.
 To je to, co jsem si pomyslel a co jsem pochopil, když jsem naslouchal nauce. 
 To je to, proč pokračuji ve své pouti - ne abych hledal jinou, lepší nauku, protože vím, že takové není, ale abych opustil všechny nauky a všechny učitele a sám dosáhl svého cíle, nebo zemřel."
