## Steinbeck - Perla

A vtedy susedia pochopili, že sa stali svedkami veľkého zázraku.
Vedeli, že čas sa teraz bude rátať od Kinovej perly a že o tejto chvíli budú debatovať ešte po mnohých rokoch.
Ak by sa toto všetko raz uskutočnilo, rozprávali by, ako Kino vyzeral, ako mu oči svietili, a tvrdili by:

"Bol to celkom iný človek.
 Nadobudol akúsi zvláštnu silu, a tým sa to začalo.
 Takveru, stal a z neho veľký človek, a práve vtedy sa všetko začalo.
 A ja som to videl na vlastné oči."

A ak by Kinovi jeho plány nevyšli, tí istí susedia by vraveli:

"Vtedy sa to všetko začalo.
 Opantalo ho akési bláznovstvo, nuž táral pochabosti.
 Panebože, ochráň nás pred niečím podobným!
 Takveru, pán Boh potrestal Kina, lebo s vzbúril proti ustálenému poriadku.
 Aspoň vidíte, kam to dopracoval.
 A ja som na vlastné oči videl, ako sa pomiatol."


###### 2018